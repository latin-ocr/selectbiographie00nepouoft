52 CORNELIUS NEPOS.

factioso et his temporibus potente, Agesilaus antelatus
est.

2. Hic simulatque imperii potitus est, persuasit Lacedae-
moniis, ut exercitus emitterent in Asiam bellumque regi
facerent, docens satius esse in Asia quam in Europa
dimicari. Namque fama exierat Artaxerxen comparare
classis pedestrisque exercitus, quos in Graeciam mitteret.
Data potestate tanta celeritate usus est, ut prius in Asiam
cum copiis pervenerit, quam regii satrapae eum scirent
proiectum. Quo factum est, ut omnis imparatos impru-
, dentesque offenderet. Id ut cognovit Tissaphernes, qui
summum imperium tum inter praefectos habebat regios,
indutias a Lacone petivit, simulans se dare operam, ut
Lacedaemoniis cum rege conveniret, re autem vera ad
copias comparandas, easque impetravit trimenstris. Iuravit
autem uterque se sine dolo indutias conservaturum. In
qua pactione summa fide mansit Agesilaus 3 contra ea
Tissaphernes nihil aliud quam bellum comparavit.

Id etsi sentiebat Laco, tamen iusiurandum servabat
multumque in eo se consequi dicebat, quod Tissaphernes
periurio suo et homines suis rebus abalienaret et deos
sibi iratos redderet Ï‚ se autem conservata religione confir-
mare exercitum, cum animadverteret deum numen facere
secum hominesque sibi conciliari amiciores, quod iis stu-
dere consuessent, quos conservare fidem viderent.

3. Postquam indutiarum praeteriit dies, barbarus non
dubitans, quod ipsius erant plurima domicilia in Caria et
oa regio his temporibus multo putabatur locupletissima,
eo potissimum hostis impetum facturos, omnis suas copias
eo contraxerat. At Agesilaus in Phrygiam se convertit
eamque prius depopulatus est, quam Tissaphernes us-
quam se moveret. Magna praeda militibus locupletatis
Ephesum hiematum exercitum reduxit atque ibi officinis
armorum institutis magna industria bellum apparavit.

