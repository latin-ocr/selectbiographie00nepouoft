--

armeus. a ο

7. Incidit Caesarianum civile bellum, cum haberet·
annos circiter sexaginta. Usus est aetatis vacatione
neque se quoquam movit ex urbe. Quae amicis suis
opus fuerant ad Pompeium proficiscentibuS, omnia ex
sua re familiari dedit. Ipsum Pompeium coniunctum
non offendit. Nullum ab eo habebat ornamentum, ut
ceteri, qui per eum aut honores aut divitias ceperant;
quorum partim invitissimi castra sunt secuti, partim
summa cum eius offensione domi remanserunt. Attici
autem quies tantopere Caesari suit grata, ut victor, cum
privatis pecunias per epistulas imperaret, huic non solum
molestus non fuerit, sed ctiam sororis filium et Q. Ci-
ceronem ex Pompeii castris concesserit. Sic vetere
instituto vitae effugit nova pericula.

8. Secutum est illud occiso Caesare, cum res publica
penes Brutos videretur esse et Cassium ac tota civitas
se ad eos convertisse videretur. Sic M. Bruto usus est,
ut nullo ille adulescens aequali familiarius quam hoc
sene, neque solum eum principem consilii haberet, sed
etiam in convictu. Excogitatum est a quibusdam, ut
privatum aerarium Caesaris interfectoribus ab equitibus
Romanis constitueretur. Id facile effici posse arbitrati
sunt, si principes eius ordinis pecunias contulissent.
Itaque appellatus est a C. Flavio, Bmti familiari, Atticus,
ut eius rei princeps esse vellet. At ille, qui officia amicis
praestanda sine factione existimaret semperque a talibus
se consiliis removisset, respondit: si quid Brutus «le
suis facultatibus uti voluisset, usurum, quantum hae

. paterentum sed neque cum quoquam de ea re collocu-

turum neque coiturum. Sic illc consensionis globus
huius unius dissensione disiectus est. Neque multo
post superior esse coepit Antonius, ita ut Brutus et

ἶ Cassius provinciarum, quae iis dicis causa datae erant a

k
ι

consule . . . desperatis rebus in exilium proficiscerentur,

